# GYIK
## Egy kör múlva érkezik meg országomba a támadó és a felmentő sereg is. Találkoznak?
Ha a támogató sereget olyan ország küldi, amely az országlistán a támadó sereg gazdája alatt van, akkor a támogató sereg előbb ér oda, és részt fog venni a csatában, ellenkező esetben csak a csata után érkezik meg a felmentő sereg.
## Milyen fajt válasszak?
A játékban egyetlen faj sem erősebb a másiknál de mindnek megvannak a speciális egységei és varázslatai. A fajokhoz tartozó egységek és varázslatok nagyságrendileg kiegyenlítettek, de különbözőek is egyben. Minden játékos a játék folyamán - országának fajától függetlenül - minden egységet és minden varázslatot megszerezhet. Az országok közötti eltérések a játékosok stílusából erednek, így azt választhatod amelyik neked a legszimpatikusabb!
## Minden erőforrásom termelése rendben van, mégis dezertáltak a seregemből?
A dezertálásoknak 3 alapvető oka lehet:
## Mi az a GyP?
GyP azaz Győzelmi Pont egy olyan mutató, ami az ország teljesítményét hivatott mutatni.
## Hogy lehet Győzelmi Pontot (GyP) szerezni?
Természetesen háborúkban. Az GyP egyszerűen a csatákban mutatott eredményességed méri. Ha csatát nyersz nő a GyP-od. A vesztes csaták után is kapsz GYP-ot de az töredéke a győztesének.
## Mekkorák az egyes szintekhez szükséges GyP határok?
Országod indításakor alapszintű egységekkel és varázslatokkal indulsz. Ha jól játszol, akkor hamarosan eléred a 10 000 GyP-ot ahol megkapod a jogot az első szintű egységek képzésére. 25 000 GyP-nál a második, majd 50 000 GyP-nál a harmadik szintre léphetsz és 100 000 GyP-nál a negyedik szintet éred el. Minden szinten új egységek képzésére és új varázslatok elkészítésére lesz módod. A negyedik szinten lehetőséged van általad paraméterezett tekercs és egység készítésére.
## Mennyi nyersanyag tárolható egy raktárakban?
Egy raktár 1000 egység gabonát, 500 egység fát, 500 egység követ és 500 egység fémet tud tárolni.
## Hogyan működnek a barakkok?
Katonák kiképzéséhez és elszállásolásához ez az épület nélkülözhetetlen. Barakkjaid számától függ az egyszerre kiképezhető katonák életereje és az összesen országodban állomásoztatható katonák száma. Kiképzéskor 1 barakkban 100, 5 barakkban 500 életerőponttal (ÉP) rendelkező katona képezhető egyszerre. Barakkjaidban 100 különféle katona lakhat egyszerre. (faj függvényében az épület kapacitása változik)
## Mire jó az erőd?
Ha megtámadnak, az országodban állomásozó seregednek kell megvédeni birodalmad. Amennyiben támadás éri országod az erődök megnövelik katonáid védőértékét, de abban is szerepük van, hogy a rablóbandákat milyen sikerességgel fedezik fel országodban. Az erődökben úgy, mint a barakkokban szintén lakhatnak katonák, de csak feleannyian, mint a barakkokban, azaz 50 fő.
## Nem tudom seregem csatába küldeni! Nem működik a "Mehet" gomb!
Támadás előtt meg kell adnod a támadásod célját, majd a seregküldés oldalon az országodban állomásozó egységeid láthatod. Az ellenség felé csak akkor tudsz hadsereget küldeni, ha a nyilak segítségével az otthoni csapatból valamennyit átteszel a támadó seregbe. A támadó sereg olvashatod a támadó sereg TE értékét. Sereged csak akkor tudod elküldeni támadni, ha ez az érték a teljes sereged TE értékéhez képest kellően magas (nagyobb, mint annak 5%-a). Ezt piros és sárga színek jelzik. Ha ez az érték piros, akkor több egységet kell még a seregbe áttenned, ha ez az érték sárga (kinézettől függően lehet más színű) akkor egységeid harcba küldheted.
## Nem működnek az épületeim (pl. Varázslótornyok). Mi a teendőm?
Először is ellenőrizd a következőeket:
## Mit jelent a szabadság?
Amennyiben halaszthatatlan teendőid nem teszik lehetővé, hogy aktívan részt vegyél a játékban, országodban beállíthatod a szabadság funkciót. A szabadság minimális időtartama 24 (!) kör. A szabadság időtartama alatt országod "hibernált" állapotba kerül. Fontos tudni azonban, hogy az országod ellen már úton levő seregek még meg fognak támadni ekkor, viszont új seregeket nem lehet küldeni országod ellen mindaddig, amíg szabadságon vagy.
## A szabadság időtartama alatt be tudtam lépni az országomba, de az nem működik!
A minimális szabadság időtartama előre meghatározott, módosítására nincs lehetőséged, viszont nincs maximum ideje! Ha szabadságra mész, akkor a szabadságolt országodban az első 24 kör letelte előtt is beléphetsz. Ekkor azonban csak informálódhatsz vagy például a Chat-en beszélgethetsz másokkal esetleg fórumozhatsz és az országod irányítását célzó minden funkció le van tiltva!
## Mit jelent a kezdeti Védelem és meddig tart?
Országod védelme a regisztráció után 100 körig, vagy az általad indított első támadásig tart. Ezen időszak alatt országod ellen nem indítható sem mágikus, sem katonai támadás, de ennek letelte után akár azonnal megtámadhatnak. Amennyiben te támadsz másokra a védelmed automatikusan megszűnik. Később a játék folyamán szintén "vásárolhatsz" védelmet, ha elég GYP-ot szereztél, ilyenkor az országod ellen már úton lévő seregek még meg fognak támadni, csak új seregeket nem tudnak ellened küldeni.
## Mire jó, ha Védelembe teszem országomat, hogyan lehet a játék során Védelmet "vásárolni"?
Ha nem szeretnéd kockáztatni a játék során eddig megszerzett országod javait, de nem tudod azt állandóan felügyelni akkor Védelembe kell menned, de Védelmet csak akkor tudsz vásárolni, ha nincs úton sereged más ország felé, és nem tartasz fent más országon varázslatot. Védelem ideje alatt országod termelésem nem áll meg így nagy csaták után Védelemben könnyebb újjáépíteni az országod!
## Nincs elég manám, és a piacon sem tudok venni!
Ebben a világban a mana a legkülönösebb dolgok egyike. Az egyszerű halandók nem is tudnak a létezéséről, kizárólag a mágusok képesek az érzékelésére és a felhasználására. A mana tulajdonságából adódik, hogy összegyűjteni, vagy üvegbezárni lehetetlen, így a piacon sem adható-vehető. Ahhoz, hogy elegendő álljon országod rendelkezésére, építs új manaforrásokat, vagy szüntess meg fentartott varázslatokat!
## Hány ember lakik egy faluban?
A falvakban lakók száma nem meghatározott, vagyis egy faluban "sok" ember lakik. A játék filozófiájából adódik, hogy a falvakban lakók számának nincs jelentősége. Az épületeid mindenképp működtetik amennyiben a kellő nyersanyagokkal rendelkezel, vagyis ebből a szempontból mindegy, hogy a kellő munkákat 20-an vagy 200-an végzik el.
## Az egységem ember fenntartású, mit jelent ez?
Vannak egységek, amelyek fenntartásához emberáldozat szükséges. Egy falu egy körben 1 embert tud feláldozni. Azaz a falvaid száma határozza meg összesen mennyi egységet tarthatsz fenn ezekből az emberfenntartású egységekből.
## Az egységem ember fenntartású, mit jelent ez?
Vannak egységek, amelyek fenntartásához emberáldozat szükséges. Egy falu egy körben 1 embert tud feláldozni. Azaz a falvaid száma határozza meg összesen mennyi egységet tarthatsz fenn ezekből az emberfenntartású egységekből.
## Mi az a varázstárgy?
A varázstárgyak olyan mágikus tulajdonságú tárgyak amelyekből összesen csak 10 db létezik a játékban. 5-öt a jó istennek, Anamúrnak és 5-öt a gonosz istennek Choornak szenteltek. A játék során nem csak földterületért és a jobb pontszámokért küzdhettek, hanem a varázstárgyak birtoklásáért is. Amennyiben egy varázstárgyat birtokolsz akkor annak tulajdonságai hatnak országodra, pontosan úgy mintha állandó hatású varázslatok lennének. Ha már a varázstárgyat nem birtoklod a hatása is megszűnik.
## Nem működik a varázslótornyom, pedig még szabad manám is van!
Ez esetben ellenőrizd a prioritáslistád épületekre vonatkozó részét. A legfontosabb, hogy a nyersanyagok megtermelése után, tartsd fenn a többi épülettípusod. Azaz, mivel a varázslótoronyhoz nélkülözhetetlen a mana, annak forrása (manaforrás) szerepeljen előrébb a listádban, mint a varázslótorony.
## Ha az összes GyP-omat elköltöm védelemre, akkor újra csak az alapszintű egységeim/varázslataim lesznek?
IGEN!
## Mi az, hogy 250 + 250 szabadságponttal indulok?
A játék elején 250 szabadságponttal indulsz. Ezt minden játékban töltött aktív(online) kör alatt 10 ponttal (fordulófüggő) növeled, viszont minden egyes szabadságon töltött kör levon 2 szabadságpontot tőled. Ennek alapján hetente, hétfőtől péntekig összegyűjthetsz annyi szabadságpontot, hogy a hétvégét szabadágon töltheted, úgy hogy megőrizted, sőt talán gyűjtöttél is valamennyi szabadságpontot. A védelem nem fogyaszt, de nem is ad szabadságpontot.
## Egységeid fellázadtak...
Uralkodásod során különböző szintű egységeket vásárolhatsz a piacon, esetleg kaphatsz ilyeneket támogató seregként is. Ha azonban ezen egységek irányításához nem rendelkezel elég erővel (GyP-tal) akkor ezek az egységek dezertálhatnak, vagy fellázadhatnak. Így az értük esetlegesen kiadott aranyak csak kincstárad veszteségét növelik.
## El szeretnék adni néhány hektár földet, de nem tudom hogyan kell.
A földet csak úgy tudsz eladni, ha üres terület, vagyis beépítetlen. Legelőször tehát el kell bontanod róla az épületeid. Ha már elbontottad őket, akkor a piacon nyersanyag részében eladható a földed (ha a fordulóban, epizódban engedélyezett). Azonban a piac nem mindig vesz meg földet, ilyenkor a vételi ár helyett egy "-" szerepel.
## Hogyan lehet országot törölni a játékból?
A beállítás oldalon az Ország törlése kapcsolót bekapcsolhatod, ekkor a Változások mentése után az ország azonnal törlődik. A felhasználód megmarad, ha jelen vagy más epizódban, különben az is törlődik.
## Elrontottam az országomat, hogyan tudom újraindítani?
Országot csak abban az esetben lehet újraindítani, ha legalább 336 kört játszottál már, és van legalább 200 Győzelmi Pontod. Ilyenkor a beállítás oldalon be tudod jelölni, hogy újra akarod indítani az országodat.
## Lehet-e egyszerre aktív több azonos varázslat?
Egy adott országon több teljesen azonos varázslat nem lehet aktív. Vagy elmondani nem sikerül, vagy az előző azonos varázslat megtörik, amikor az új varázslat aktivizálódik. A saját országra kimondott varázslatok prioritást élveznek, tehát így nem lehet megszüntetni egy országon a saját maga által fenntartott varázslatokat.
## A tanácsteremben, és lap tetején a fejlécben a mana értéke eltér! Mit kell tennem vele?
Semmit!:) A Tanácstermedben mindig azt az értéket találod amit az országod gazdasága alapján a következő kör elején kell kapnod. A Fejlécben pedig az aktuálisan elérhető manád értékét találod. Vagyis ha 100 manád van a kör elején, és kimondasz egy varázslatot amelynek kimondása 10 manádba kerül akkor a Fejlécben máris csak 90 manát fogsz látni, míg a Tanácstermedben ugyanúgy 100 manát kell találnod.
## Seregeim a szomszéd országba indítanám, de 3 kör helyett 6 körig mennek! Mi a megoldás?
Amikor a seregeid célországát kiválasztod, akkor a seregkiválasztás oldalon kiírja a támadás várható idejét. Szomszéd országnál ez várhatóan 3 kör.
## Hogy lehet a Varázstárgyakat megtartani? Elveszíthetem-e a Varázstárgyat?
Ezeket a mágikus tulajdonságú tárgyakat kis országok nem képesek megtartani. Tehát ha azt szeretnéd, hogy sokáig birtokolhass egy varázstárgyat akkor azt meg kell védened, és kellően nagy (az átlagnál nagyobb) földterülettel kell rendelkezzél.
## A kiképzésem áll! Semmit nem halad előre!
Az egyszerre kiképezhető egységeid számát a barakkok határozzák meg. Ha ennél a számnál több egységet képzel egyszerre, akkor a felesleg megragad ugyanabban a körben amennyi a kiképzési ideje. Amint az első széria legyártódik (barakkjaid számának megfelelő mennyiség), az addig a kiképzésükre várók közül újabb széria kiképzése indul meg és persze ez így megy tovább mindaddig, amíg el nem fogynak a kiképzésre váró seregek. Ezt a módszert csak akkor alkalmazd, ha van elegendő erőforrásod és aranyad, hiszen a kiképzésre váró egységeknek is fizetned kell a zsoldjukat és fenntartásukat, úgy hogy ráadásul azokat még nem is használhatod.
## Mért nem működik a futár szolgálat?
Ez nem hiba, csak azt jelenti, hogy a címzett nem olvassa el a futárodat, vagy direkt taktikai okokból, vagy azért mert éppen nem aktív. Tehát a futárok mindig rendben odaérnek a címzettekhez, csak nem mindig veszik át az üzeneteket:) a címzett uralkodók!
## 3 felkiáltójelet találtam a Tanácsadó oldalon a pozitív termelésem mellett. Mit jelent ez?
Országod léte és gazdaságod múlik azon, hogy megfelelően menedzseld országod. Minden kör megkezdésekor elegendő alapanyaggal kell rendelkezz épületeid fenntartásához. Ennek alapja, hogy raktáraid tele legyenek és nyersanyag és gabonatermelő épületeid egyenlege pozitív legyen. Ezt a tanácsadó oldalon ellenőrizheted. Ha ezt látod: –Elegendő ... van !!!– akkor a prioritáslistádnak megfelelően elképzelhető, hogy valamely épületed nem fog rendesen működni a következő körben. Ekkor mindenképp szerezd be a szükséges nyersanyagokat vagy aranyat, esetleg adj el annyi egységet, hogy egyenesbe hozd gazdaságod. Ha nem tudod beszerezni a szükséges nyersanyagokat vagy aranyat, akkor gazdaságod összedőlhet, seregeid dezertálhatnak.
## Mik azok a klánok, és hogyan működnek?
A klán több ország által létrehozott szövetségi rendszer.
## Hogyan lehet klánba belépni, kilépni?
A klánokkal kapcsolatos dolgok a Klánok menüpont alatt szerepelnek. Itt alapíthatsz új klánt, illetve itt csatlakozhatsz egy már meg lévő klánhoz, és ezen az oldalon léphetsz ki a klánból.
## Hogyan lehet az országlistában lapozni?
Nem lehet.
## Milyen sorrendben támadnak az egységek?
A támadási sorrend az egységek kezdeményezésétől függ, mindig a legnagyobb Kezdeményező értékű egység támad először. Ha azonos K-jú egységek vesznek részt a csatában, mindig a védő üt először, Ő a kezdeményezett. Érdemes figyelembe venni, hogy a harci varázslatok módosíthatják az egységek kezdeményezését.
## Mitől függ, hogy melyik egységemre támad az ellenfél?
A prioritások menüben mindig a legalsó egységre támad az ellenfél serege. Annak érdekében, hogy a csatában a lehető legkisebb legyen a veszteséged érdemes a prioritáslista legaljára úgynevezett fogó egységeket tenni melyek jól védekeznek és alacsony a támadóerő (TE) értékük.
## Mitől függ az elcsatolt terület vagy a zsákmány nagysága?
A támadó és a támadott ország egymáshoz viszonyított területétől, illetve vagyoni helyzetétől. Ha nagyobb országot támadsz több a zsákmány, ha kisebbet kevesebb. Extrém esetben előfordulhat, hogy semmit sem zsákmányolsz.
## Az egységeknél mi az a TE érték?
A TE azaz a Támadó Erő egységeid összesített "harci potenciálja" melyet az egység egyéb mutatóiból számolunk ki. Természetesen az azonos TE-jű egységek hasznossága is nagyon különbözik, függően az egyéb értékeiktől, no meg persze attól, hogy támadásra vagy védekezésre használod-e őket.
## Nem sikerülnek a varázslataim, vagy már működő varázslatok törnek meg. Miért?
Bizonyos istenidegen mágiák ütik egymást, pl.: amennyiben egy Anamúrt - a jó istent - imádó faj tekercse aktív országodban, egy bizonyos Choorhoz tartozó tekercs kimondása megtörheti az előző hatását, és/vagy a később kimondott tekercs kimondása lesz sikertelen.
## Melyek a fajfüggő épületek?
Minden ország, egy vagy több (10 000 GyP szükséges) saját fajának megfelelő, azaz fajspecifikus épületet építhet. A már felépített régebbi épületeit nem tudja upgradelni, azokat el kell bontania és új épületeket kell helyette építenie! Minden faj –kivéve az embert– csak saját extra épületével rendelkezhet, vagyis amennyiben területszerzéskor extra épületet zsákmányolna, helyette alap épületet fog kapni (pl.: Érctárna-Ércbánya, Manakút-Manaforrás). Egyedül az Ember faj képes minden épületet megtartani, de ugyanakkor nem képes 10 000 GyP feletti extra épület felépítésére.
## Szabadságra mentem, és utána kör közben dezertált a seregem! Mi az oka?
Amennyiben több egység van országodban, mint amennyit egyszerre el tudsz szállásolni (ezt a barakkjaid és erődjeid együttes száma határozza meg), úgy azok körváltáskor vagy amennyiben szabadságra mész azonnal eldezertálnak országodból. Ennek oka, hogy megfelelő mennyiségű szálláshellyel kell bírnod mindkét esetben, túlvásárlásra a továbbiakban nincs mód.
## Kiküldött kisebb (pl. rabló, támogató) seregem dezertált! Mi az oka ennek?
Amennyiben a teljes sereged össz. TE értékéhez (100%) viszonyítva a kiküldött seregek TE értéke 5% alá esik a kiküldött sereged eldezertál.
## Nem működik pár épületem, pedig a működésükhöz minden adott, elvileg.
Amennyiben épületeket építesz vagy elfoglalsz másoktól, úgy elkészülésük első körében ezek nem termelnek. Vagyis pl. falvakat építesz. Alaphelyzetben a falvak 6 körön keresztül épülnek. A hetedik körben a falvaid már elkészülnek, de termelésük még nem adódik hozzá a többi falu termeléséhez (ezt ellenőrizheted a tanácsadó oldalon). Az ezt követő első körváltás után pedig már ezen épületeid is termelni fognak. Vagyis a nem működő épületek problémája átmeneti. A trónterem oldalon az épületek nevei után elkülönítve szerepel a nem működő épületek száma, és az építés alatt állóak is külön fel vannak tüntetve.
## Be szeretnék lépni egy klánba, de nem tudom hol jelentkezhetek!
Az egyéni játék mellett a klánban való játék jelentős előnyökkel jár. Ekkor megtanulsz együttműködni másokkal és a klán tagok egymást segítve erősítik magát a klánt is.
## Az egységek mellett * vagy - jeleket találtam, mit jelentenek?
Ezek a jelek az egyes egységek lojalitását, vagyis hűségét jelzik. Maximális értéke a 3 csillag (***), minimális értéke 3 mínuszjel (---) lehet. Természetesen nemcsak kevésbé dezertálnak a hűséges egységek, hanem a csatákban is eredményesebben harcolnak. A győztes csatákkal növeled, a vesztesekkel csökkented a sereged lojalitását. Ha elég sokáig birtokolsz egy egységet, akár nyertes csata nélkül is, magától nő a lojalitása.
## Mitől függ az országlistán a helyezésem?
A helyezésedet az összesített vagyon alapján számolja ki a rendszer, ebbe beletartozik, hogy:
## Mitől függ, hogy lebuknak-e a rabló seregek?
A lebukás sikeressége a rablósereg a méretétől függ, minél kisebb sereget küldesz rabolni annál biztosabb, hogy a rablás sikeres lesz, ugyanakkor a kis rablócsapatnak kisebb lesz a zsákmánya is. A rablás sikerességét még befolyásolja, hogy a célország mennyi erőddel rendelkezik és mekkora serege van otthon, illetve, hogy hat-e rá valamilyen speciális varázslat.
## Ha elbontok egy épületet, akkor a rá költött nyersanyagokból visszakapok valamennyit?
Igen, az építkezéskor felhasznált bizonyos nyersanyagok (fa, kő, fém) felét kapod vissza. Az épületek bontása ugyanakkor pénzbe kerül, ami levonódik. A bontás költsége épületenként változó mennyiségű arany.
## Hogy van pontosan a rangok sorrendje, és hogyan lehet szerezni?
A rangokat azok kapják, akik valamilyen kiemelkedő teljesítményt nyújtottak az egyes fordulókban.
## Ha varázsgömböt használok, mitől függ mennyit látok vagy miért nem sikerül?
Ez függ a célország és a te országod szabad varázslótornyainak és manaforrásainak számától, pontosabban, attól, hogy ezek hogyan aránylanak a teljes földterületükhöz és egymáshoz, valamint itt is lényeges tényező a véletlen.
## Hogyan juthatok pénzhez háborún kívül?
Lehetőség van rablásra, kérhetsz más játékosoktól (adomány varázstekercs), kereskedhetsz a piacon, véletlen események által, illetve ha a regisztrációnál megjelölted, akkor a Bónuszt is felveheted.
## A semlegesítő varázslatot hogyan kell használni?
A varázslatot mindig azon az országon kell semlegesíteni, akin a hatása érvényesül. Ha nem sikerül az lehet véletlen, de előfordulhat, hogy túl kevés a szabad varázslótornyod vagy neki van sokkal több szabad varázslótornya.
## Ha klántag szabadságra megy, akkor is van GyP levonás?
Nem, szabadságon nem vonódik le körönként GyP, de védelem alatt igen.(mindez a régi klánrendszerre vonatkozik)
## Hogy lehet meghatározni a szabadság idejét? Én csak 10 órára szeretnék elmenni. Ezt hol tudom beállítani? Ha előbb visszajövök, hogy lehet a szabadságot megszüntetni?
A szabadság MINIMÁLIS ideje 24 illetve 120 kör! A minimális időtartamot a szabadság megkezdésekor kell eldönteni, ezt később módosítani csak kredittel lehet (részletes leírást a Kredit menüpont alatt találsz). A 24 körös szabadság fogyasztja a szabadságpontokat, míg a 120 kör minimális idejű nem.
## Ha a beállítások menüben kipipálom a Támogató seregek fogadását, akkor véletlenszerűen is csatlakozhatnak egységek vagy csak, ha valaki küld nekem?
Igen, ekkor lehetőség van arra, hogy véletlenszerűen is csatlakozzanak seregedhez nomád egységek.
## Mi határozza meg a védelem költségét, mi alapján változik?
Ezt a helyezésed határozza meg, minél előkelőbb a helyezésed, annál többe kerül a védelem vásárlása.
## Ha leszerelem az egységeimet, kapok-e érte valamit?
Nem. Az épületekkel ellentétben, egységek leszerelésekor semmit nem tudsz visszanyerni.
## Miért nem tudok a klán krónikából törölni?
A klán krónikájából a tagországok eseményei jelennek meg, és ezeket csak a tagok tudják törölni a saját Trónterem vagy Krónika oldalukon.
## Mit jelentenek a piros számok az épületeim darabszáma mellett?
Ezek a "Nem működő" épületek. Ez azt jelenti, hogy vagy nincs megfelelő erőforrásod ezek fenntartására, vagy abban a körben készültek el, és olyankor még nem indul meg a termelés.
## Mi a mágikus távolság?
Az országlistán, ahogy egyre távolabb kerül a célország, akire a varázslatot mondanád, úgy egyre nagyobb lesz a mágikus távolság is, és ezáltal többszörösére növekszik a varázslat kimondásához, illetve fenntartásához szükséges mana.
## Amikor belépek, azt írja ki, hogy Országod multizás miatt tiltva, és egy számláló számlál visszafele. Nem tudom irányítani az országomat. Miért?
Országodat a rendszer tiltotta, mert összegyűlt egy bizonyos számú multipontod. Ennek oka, hogy úgy játszottál mintha több országot irányítanál. Jelenleg országod tiltva van addig amennyit a számláló mutat. Az üzenetküldésen kívül mást nem tudsz a játékban tenni. Ha valóban csak egy országot irányítasz, akkor fellebbezhetsz, ezt a tiltás kiírásánál a “Fellebbezés” gombra kattintva teheted meg. A fellebbezésedet elbírálják, és ha téves a tiltás, akkor kárpótolnak, ha viszont nem akkor még szigorúbban büntethetnek.
## Hogy kell csapatokat rabolni küldeni? Hogy kell a seregemet csapatokra osztani?
A Sereg oldalon adhatsz ki ilyen utasítást. A rablócsapat nagyságának TE-ben nagyobbnak kell lennie, mint az összes TE-d 5%-a, ha ez nem teljesül, erre egy piros szám fog figyelmeztetni az oldalon. Ha ez megvan már indíthatod is a csapatot. Több csapat küldése ugyanezzel a módszerrel valósítható meg.
## Az országlistán miért van dőlt betűvel írva néhány ország neve?
Az országlistádban a dőlt betűvel szedett országok úgynevezett "emelt manadíjas" országok. Ezen országokra varázsolni több manába kerül, mint a nem dőlt betűvel jelzettekbe.
## Mi az a Bizalom?
Az országod "bizalom" értéke megmutatja, hogy néped mennyire van megelégedve azzal, ahogyan az országot vezeted. Egyben mutatja a fejlődésbe vetett bizalmukat is.
## Az országlistámon majdnem mindenki szabadságon van, mit tegyek, ha támadni akarok?
A Beállítások oldal Megjelenítés fül alatt lehetőséged van arra, hogy beállítsd, hogy az országlistán ne látszódjanak a szabadságolt országok. Ha beállítod, akkor az országlistádon csak aktív, vagy védelemben levő országokat fogsz látni, ezáltal "távolabbra" látsz az országlistán.
## Mire jó ha Kreditet vásárolok?
A kreditpontjaidat szabadon felhasználhatod a következőekre:
## Átruházható a klán vezérség?
Igen. A kredit oldalon van erre lehetőséged , ha klán vezér vagy és van 10 kredited.
## Szeretném megváltoztatni a Stratega oldalak kinézetét, lehetséges ez?
Természetesen igen. A beállítások menüpont "Megjelenítés" fülében találhatóak az úgynevezett "stílusok" közül választhatsz újat vagy a régit. A régihez több "kinézet" tartozik melyek az oldalak kinézetéért felelősek. Az újnak ablakméretet és menüpozíciókat választhatsz.
## Munkahelyemről, iskolából is játszom a strategát, de sajnos a futár néha nyihogni kezd, ami lebuktat. Van mód ennek a kikapcsolására?
Természetesen igen. A beállítások menüpont "Megjelenítés" fülében találod ezt a sort:
## Hogy lehet a régi ID-m visszakapnom? Hogy lehet új ID-t szereznem?
Először kreditet kell vásárolnod, majd a Kredit menübe belépve tudsz az ID-re licitálni. Nézd át a licitek alatti ID listát, hátha már valaki a régi ID-dre licitált, vagy ott valami szép ismétlődő számokból álló, könnyen megjegyezhető (vagy bármi más okból szimpatikus) ID-t találsz.
## Megtámadtam egy nálam kisebb GyP-vel rendelkező országot, és alig kaptam GyP-ot! Miért van ez?
A jelenlegi rendszer maximalizálta az adott ellenfél legyőzéséért kapható GyP mennyiségét. A csatában szerzett GyP függ az ellenfél TE/hektár arányától, az ellenfél országának a méretétől, a leütött sereg méretétől és az ellenfél GyP szintjétől.
## Eldezertált seregem és bizonyos épületeim sem működnek! Mi történt, és mit tehetek ez ellen?
Vélhetően elfogyott valamilyen nyersanyagod vagy aranyad. Emiatt leállhattak épületeid (akár a barakkjaid is!) és ennek következtében a egységeidnek nem volt hol laknia, így eldezertáltak seregedből.
## Mik azok a hősők, hogyan lehet az országomnak hőse?
Földért folytatott sikeres támadás esetén előfordulhat, hogy az elfoglalt területről egy az országodnak megfelelő fajú hős csatlakozik a seregedhez. Ha már van hőse az országodnak, akkor újabb nem fog csatlakozni (szintén problémát okozhat, ha egy csatában azonos oldalon több hős vesz részt).
## Nyertes csatában résztvett a hősőm is, mégsem kapott tapasztalati pontot. Miért?
A hősők a csatákban leütött TE különbség alapján kapják a TP-t.
## Hogyan tudom feléleszteni a csatában elesett vagy eldezertált hősömet?
A hős halála után bizonyos ideig feléleszthető, amennyiben megfelelő kredit áll rendelkezésedre. Kreditet vásárolni banki átutalással lehet, részletek a Kredit menüpontban olvashatsz.
## Mi történik, ha csalni próbálok?
Nos, két lehetőség van:
## Hősöm nincs a hőstorna helyezettjei között. Mi lehet az oka?
A hőstorna funkciót átmenetileg nem használjuk.
## Az egész család egy számítógépről játszik, hogyan kerülhetjük el a több ország irányításáért járó törlést?
Soha semmilyen körülmények között nem adjuk meg a jelszavunkat egyetlen családtagunknak sem. Miután befejeztük a tevékenységünket kilépünk országunkból és csak utána engedjük családtagunkat a géphez ülni.
## Nem tudom bekapcsolni az amulettemet, pedig van hősöm!
Körönként csak egy amulettet tudsz bekapcsolni.
## Mire jó a klánkredit? Hogyan szerezhetek?
A klánkredit klánvarázslatok kimondására használható. A klánvarázslatok a klán minden tagjára hatnak, csak a klán vezére mondhatja ki. Klánkreditet a klántagok adhatnak a klánnak a Kredit oldalon. A rendszer oszt klánkreditet, ha naponta nő a klánGyP, új tag csatlakozásakor és fordulóváltás jutalmaként.
## Védelembe mentem és amíg országom védelem alatt állt, valaki megtámadott! Hiba van a játékban?
Nem, nincs. A támadód azelőtt indult el, hogy te védelembe raktad az országod.
## Mialatt szabadságon volt az országom, valaki megtámadott és kivédtem, de nem kaptam érte GyP-t!
Szabadságon nem kapsz, a támadás korábban indult, mint a szabid megkezdése.
## Csatába indítottam seregeimet, de a csata lezajlása előtt minden csapatom megfordult!
Ha a célpontod törli az országát, akkor seregeid visszafordulnak.
## Nem értem! A következő történt, mágikus infó:
A választ egy kedves játékosunk adta és betettük a GyIK-be: "Csak hogy értsd a helyzetet. Admin a játék tulajdonosa. Ő már nem játszik, de többször is a tudtunkra adta, hogy az országát nem lehet beverni, mert "titokzatos erők" védik. Ez a kismilliomodik szintű hősét jelentené, amit úgy programoztak neki oda. Természetesen ez nem teljesen korrekt így, mert mint láthattuk ebben az esetben is, egy kezdőnek nem kötelező tudnia erről."
## Mi az a szerencse?
A szerencse az országodat érő véletlen események gyakoriságát befolyásolja. Minél kisebb a szerencséd (három mínuszig), annál több negatív esemény érheti országodat, minél nagyobb (három csillagig), annál több pozitív esemény következhet be.
## Megtámadtam egy országot, nyertem, de nem kaptam a győzelemért GyP-ot, pedig nemrég ugyanezért az országért kaptam. Miért?
Ha ugyanazon országgal másodszor csatázol, és az első csata óta még nem telt el 150 kör, akkor ezért a csatáért biztosan nem jár GyP. Ezenkívül ha bizonyos időn belül gazdasági kapcsolatban álltok vagy ugyanabban a klánban vagytok vagy ugyanarról a géptől játszotok, esetleg egymást segítő varázslatokat használtok, akkor szintén nem jár GyP.
## A Fórumban mi a Karma?
A fórumban az egyes hozzászólások értékelhetőek, egy játékos által + illetve - gombokkal. A hozzászólásokra így leadott szavazatok alapján az adott hozzászólás kap egy Karma értéket. A Beállítások oldalon, Megjelenítés fülön beállítható, hogy csak bizonyos karma szint felett jelenjenek meg a hozzászólások (pl. ha -5 re van állítva, akkor a -5-nél nagyobb osztályzatú hozzászólások jelennek csak meg a fórumban).
## El tudom a fa fölöslegemet kőre cserélni?
Igen a cserebere piacon lehetőség adódik erre. Itt bármit cserélhetsz bármire (nyersanyagot, egységet, tekercset) pénz közbeiktatásával vagy anélkül. Így a fölösleges fádat felajánlhatod kőért cserébe arra figyelve, hogy a felajánlás értéke(aranyban átszámolva) mindig nagyobb kell legyen a kért mennyiség értékénél. (ezt a játék automatikusan számolja) Amikor megtetted a felajánlást levonódik a mennyiség a raktárból. Az új felajánlásod véletlenszerű késéssel jelenik meg mások számára. A felajánlás nem jár le.
## Mi a multipont?, miért kaphatok multipontot?, mi a következménye a sok multipontnak?
A Stratega játék nem díjazza, ha egy játékos több országot is irányít.
## Miért nem tudok a klánoltáron GyP-ot áldozni?
Az új klán rendszerben lehetséges GyP-ot áldozni a klánnak, ha rendelkezel legalább 1 kredittel.
## Hogyan módosítható a chat üzenetek betűmérete és színe?
- Betűméret: Ctrl + egér scroll.
## Késleltetett védelem?
A fordulóváltás (FV) után levő kezdeti védelem visszaszámlálása (100 kör) az első belépéssel újraindul, ha a játékos FV-kor offline és a belépés FV után 100 körön belül történik. Újraindul a játékos körszámlálója és bizalma is.
## A cserebere piacra meggondolatlanul kitett arút visszakaphatom-e?
A felajánlás nem jár le, de van letőség az áru visszahívására, kredit ellenében, az állapotára kattintva.
## Mit kell tudni a 4. szintű egységekről, varázslatokról?
A 100 000 GyP elérése (4. szint) után lehetséges speciális egységeket és varázslatokat létrehozni, használni a játékos által megadott tulajdonságokkal. Egységből és varázslatokból is 2-2 típus hozható létre, formálható.
## Mi a Hőstorna?
Időnként a hősök meghirdetett tornákon vehetnek részt, az adott fordulóban szerzett tapasztalati pontjaik és a szerencse által támogatva a viadalban összemérhetik erejüket.
## Miért nem tudok amulettre licitálni?
Az alábbi feltételeknek eleget tevő amulettekre lehetséges a licit: