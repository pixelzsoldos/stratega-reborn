# Elf

## Leírás
> "A legenda szerint Anamúr, Ki Első Volt Mind Között, a világ hajnalán megteremtette az elfeket, hogy őrzői legyenek ennek a világnak..."

Az elfek a legősibb nép valamennyi között, és a világ hajnala óta őrködnek Salonír fölött. Büszkék és daliásak az elfek, bíznak önmagukban, kardjuk és mágiájuk erejében. Habár a leggyengébb fizikummal rendelkeznek Salonír fajai között, ősi mágiájuk kiegyenlíti hátrányukat.

Az elfek nem harcias nép. Szívesebben élnek erdejeikben, elzárva mindenkitől, ám ha megtámadják őket, hatásosan képesek megvédeni magukat. Mágiájuk is elsősorban védekező és gyógyító varázslatokat ismer. Ha békére és pihenésre vágysz, az elfek erdejében megteheted.

---

## Egységek

### Tündérke
A sprite-ok, vagy ahogy a köznyelv mondja "tündérkék" apró szárnyas lények, melyeket a legtöbb halandó nem tart veszélyesnek. Ez igaz is, ha eggyel találkozol, de ha sok-sok tündérke íja szegeződik rád, jobban teszed, ha kereket oldasz, különben tűpárnaként végzed.

| GyP | T | V | ÉP | K |
| --- | --- | --- | --- | --- |
| 0 | 1 | 1 | 5 | 1 |

---

### Kentaur
A kentaurok mottója "üss előbb, üss nagyot, és te nyersz". Ennek megfelelően ezek a félig ember, félig ló teremtmények hatalmas bunkókat lengetve rohannak a csatába, keveset törődve pajzzsal, páncéllal.

| GyP | T | V | ÉP | K |
| --- | --- | --- | --- | --- |
| 0 | 3 | 1 | 10 | 2 |

---

### Elf íjász
Minden elf születet céllövő. Ezért, ha azt mondom elf íjász, az csupán szóismétlés. Ám, ami az elf íjászokat igazán veszélyessé teszi, az a rejtőzködő képességük. Az átlagember csak akkor veszi észre őket, ha már a mellében rezeg a vessző.

| GyP | T | V | ÉP | K |
| --- | --- | --- | --- | --- |
| 0 | 1 | 3 | 10 | 2 |

---

### Pengemester
Az elfek ugyan jobban szeretik az íjászatot a közelharcnál, de ez nem jelenti azt, hogy ne lennének remek kardforgatók. Egy-egy pengemester évszázadok tapasztalatával bír, és minden trükköt látott már, ami a vékony pengéjű kardokkal kivitelezhető.

| GyP | T | V | ÉP | K |
| --- | --- | --- | --- | --- |
| 0 | 2 | 4 | 15 | 1 |

---

### Dárdavető
A dárdavető az elfek különleges ostromgépe, mely tökéletes védekező fegyver is. Ez a szerkezet iszonyú erővel, embernyi méretű dárdákat vet ki magából.

| GyP | T | V | ÉP | K |
| --- | --- | --- | --- | --- |
| 0 | 5 | 1 | 10 | 2 |

---

### Mesterlövész
Az elf mesterlövészek bármire képesek íjukkal. Egy vágtató lovag, a sisakrostély-kémlelőnyílását kilőni számukra mindennapos dolog.

| GyP | T | V | ÉP | K |
| --- | --- | --- | --- | --- |
| 25000 | 4 | 3 | 20 | 3 |

---

### Elf mágus
Valamennyi elf képes mágiát alkalmazni. Elf mágusnak azonban csak azt nevezik, akik évszázadok óta gyakorolják e művészetet. Az elf bölcsek oly erőknek parancsolnak, melyet az emberi ész felfogni is alig képes. Egy mozdulatukkal képesek egy hadsereget eltörölni, hogy egy másikkal helyükbe zöldellő erdőt teremtsenek.

| GyP | T | V | ÉP | K |
| --- | --- | --- | --- | --- |
| 25000 | 6 | 2 | 20 | 3 |

---

### Pegazus
Az elfek mágiájuk segítségével pegazusokat tenyésztettek ki közönséges lovakból. Egy szárnyas lóról sokkal jobban átlátható a hadszíntér, s a repülő lovasság azonnal ott terem, ahol a legnagyobb szükség van rájuk.

| GyP | T | V | ÉP | K |
| --- | --- | --- | --- | --- |
| 50000 | 7 | 5 | 40 | 3 |

---

### Amazon
Az amazonok eredetét teljes homály fedi. Féltékenyen őrzik saját területeiket, így még fajukat sem sikerült biztonsággal meghatározni. Akárhogy is, az elfeket barátjuknak tekintik, és ha kérik, sereget küldenek megsegítésükre. Az elfek pedig nagyon értékelik az íjas-lándzsás amazonok harci képességeit.

| GyP | T | V | ÉP | K |
| --- | --- | --- | --- | --- |
| 50000 | 5 | 7 | 50 | 2 |

---

### Lomblény
Az entek, kiket lomblényeknek is nevezünk, óriási erejű teremtményei az erdőknek. Ezek a lények leginkább hatalmas fákra hasonlítanak, és ágaikkal, gyökereikkel iszonyú pusztítást képesek végezni a harctéren.

| GyP | T | V | ÉP | K |
| --- | --- | --- | --- | --- |
| 100000 | 7 | 9 | 100 | 1 |

---

### Tűzmadár
A tűzmadarak nem e világ szülöttei, de az elfek bölcsei ismerik a szót, ami megnyitja számukra a kaput, hogy azon keresztül világukba lépjenek. Ezek a lények leginkább hatalmas sasmadárra emlékeztetnek, ám ha úgy akarják, tűzaura veszi körül testüket, mely rajtuk kívül mindenkit elemészt.

| GyP | T | V | ÉP | K |
| --- | --- | --- | --- | --- |
| 100000 | 9 | 8 | 80 | 3 |

---

## Varázslatok

| Varázslat     | Szükséges GyP | Leírás                                                                                     |
|---------------|----------------|-------------------------------------------------------------------------------------------|
| Tüskebozót    | 25000          | Kimondásától számított 24 körig plusz 1 védőérték az azonos vagy nagyobb szintű egységnek, és plusz 1 kezdeményezés minden egységnek. |
| Békesség      | 25000          | Kimondásától számított 24 körig gabonatermelésed 15 %-kal és nyersanyagtermelésed 5 %-kal magasabb. |
| Regeneráció   | 50000          | Kimondásától számított 12 körig 10 %-kal magasabb az azonos vagy nagyobb szintű egység életereje. |
| Bátorság       | 50000          | Kimondásától számított 12 körig plusz 1 támadóérték, plusz 1 védőérték az azonos vagy nagyobb szintű egységnek, és plusz 1 kezdeményezés minden egységnek. |
| Hit           | 100000         | Kimondásától számított 8 körig plusz 2 támadóérték és plusz 2 védőérték minden azonos vagy nagyobb szintű egységnek. |
| Harmónia      | 100000         | Kimondásától számított 48 körig gabonatermelésed 25 %-kal, nyersanyagtermelésed 10 %-kal, adóbevételed 5 %-kal magasabb. |

# Törpe

## Leírás
> "...képesek legyenek a fényben és a sötétben is élni, valamint erősnek s szívósnak..."

A törpék népe furcsa nép. A fény világához tartoznak, mégis szívesebben töltik idejüket barlangjaik mélyére húzódva. Noha alapvetően békeszeretőek, mégis mindig háborúkat vívnak, lévén a törpék igen makacsak, és nem felejtik el a sérelmeket. Ha egy törpét megsértesz, akkor egy életre ellenségeddé vált. Ám ha megsegíted, olyan barátra lelsz, aki sosem fordít hátat neked.

A törpék népe évezredek óta a kovácsmesterség legmagasabb szintű művelője. A törpéknél a rang mércéje, hogy ki milyen csodás fegyvereket és páncélokat képes létrehozni a halott fémből. A folyamatos munka, s a barlangi lét erőssé és keménnyé edzette őket, hasonlóvá a sziklához, mely társaságában leélik életük javát. A törpék mogorvák, s nem szívesen keverednek más fajokkal, és ha mégis idegeneket látsz köztük, azok alighanem kereskedők, akik a törpék portékáját próbálják megszerezni a busás haszon fejében.

---

## Egységek

### Bányász
Minden törpe alapéletmódja a bányászkodás. S ha harcra kerül a sor, a csákány jó fegyvernek is, és a bányákban edzett izmok jól forgatják azt.

| GyP | T | V | ÉP | K |
| --- | --- | --- | --- | --- |
| 0 | 1 | 1 | 10 | 1 |

---

### Kovács
A törpekovácsok munkája legendás. Vértjeik, fegyvereik a legjobbak a világon. Márpedig mélyen bele kell nyúlnod a zsebedbe, mert a kovácsok nem szívesen válnak meg tőlük, és az életük árán is megvédik ezeket, ha kell. Kemény ellenfelei bárkinek.

| GyP | T | V | ÉP | K |
| --- | --- | --- | --- | --- |
| 0 | 2 | 2 | 15 | 1 |

---

### Számszeríjász
Bár a törpék többre tartják a közelharcot az íjászatnál, kényszerűségből mégis alkalmaznak számszeríjászokat, ha nagyon muszáj. Ám ezek a harcosok is inkább harcolnak kalapáccsal vagy bárdokkal, mint íjjal, ha tehetik.

| GyP | T | V | ÉP | K |
| --- | --- | --- | --- | --- |
| 0 | 1 | 3 | 10 | 2 |

---

### Törpeharcos
Az igazi törpeharcos olyan páncélt visel, melyet közönséges fegyver át sem visz. A mondás szerint, ha két ilyen harcol egymással szemben, akár órákig is csépelhetnék egymást anélkül, hogy komolyabb sérülést okoznának egymásnak.

| GyP | T | V | ÉP | K |
| --- | --- | --- | --- | --- |
| 0 | 2 | 4 | 15 | 2 |

---

### Tárnametsző
A tárnametszők hatalmas fúrófejek, melyeket a törpék barlangjaik kivájására használnak. Csatában azonban a fúrófejek helyére speciális vágólapokat szerelnek, melyek hatalmas pusztítást végeznek az ellenfél soraiban.

| GyP | T | V | ÉP | K |
| --- | --- | --- | --- | --- |
| 0 | 5 | 1 | 10 | 2 |

---

### Csapatvezér
A törpék azon harcosai, melyek kiemelkedően teljesítettek, parancsnoki pozícióba lépnek elő. A csapatvezéreknek még jobb fegyverek és páncélok járnak, mint a "köztörpéknek".

| GyP | T | V | ÉP | K |
| --- | --- | --- | --- | --- |
| 25000 | 3 | 3 | 25 | 2 |

---

### Klánvezér
A törpeklánok vezetői a legfőbb bölcsek közé tartoznak, több csatát megéltek már, mint évet, pedig az sem kevés. Ezen csaták túlélésében a törpék által készített legjobb fegyverek és páncélok segítenek.

| GyP | T | V | ÉP | K |
| --- | --- | --- | --- | --- |
| 25000 | 4 | 3 | 30 | 1 |

---

### Harcitomboló
A harcitombolónak nincs szüksége fegyverre, ő maga a fegyver. Harcmódja, hogy rohanva beleveti magát az ellenség sűrűjébe, majd bukfenceket vetve, hadonászva a páncélját díszítő megannyi tüske és vágóél elvégezi a munkát helyette.

| GyP | T | V | ÉP | K |
| --- | --- | --- | --- | --- |
| 50000 | 7 | 4 | 55 | 2 |

---

### Harcospap
A törpék papjait akkora tisztelet övezi, mint a klánok vezetőit. Szavuk törvény, és bármely törpe szívesen hal meg papja védelmében. Pedig a papok mágiájukkal felvértezve, önmagukban is méltó ellenfelek.

| GyP | T | V | ÉP | K |
| --- | --- | --- | --- | --- |
| 50000 | 5 | 7 | 35 | 1 |

---

### Földelementál
Amíg a sötételfek démonokat idéznek, a törpék papjai földelementálokat küldenek ellenük. Ezek a lények szinte elpusztíthatatlanok, hiszen tömör kőből vannak, s hatalmas ökleik csapása alatt tucatnyian lelhetik halálukat egyszerre.

| GyP | T | V | ÉP | K |
| --- | --- | --- | --- | --- |
| 100000 | 7 | 10 | 100 | 1 |

---

### Kőevő
A kőevők a föld mélyét rágják át, számukra ízletes ásványok után kutatva. A kezdeti időkben sokszor kerültek összetűzésbe a törpékkel emiatt, ám az évszázadok során a közös érdeklődésből szövetség lett. Ha harcra kerül a sor, a kőevő álkapcsai képesek bármit elroppantani, legyen az egy lovag páncélzata, vagy egy sárkány gerince.

| GyP | T | V | ÉP | K |
| --- | --- | --- | --- | --- |
| 100000 | 10 | 9 | 80 | 3 |

---

## Varázslatok

| Varázslat     | Szükséges GyP | Leírás                                                                                     |
|---------------|----------------|-------------------------------------------------------------------------------------------|
| Varázsfegyver | 25000          | Kimondásától számított 24 körig plusz 2 támadóérték az azonos vagy nagyobb szintű egységnek. |
| Papok Ereje   | 25000          | Kimondásától számított 24 körig plusz 1 védőérték és plusz 10% életerőpont minden azonos vagy nagyobb szintű egységnek. |
| Fém hangja    | 50000          | Kimondásától számított 36 körig a célországban 50 %-kal hamarabb befejezik az építéseket és a képzéseket. |
| Barlangerőd   | 50000          | Kimondásától számított 12 körig plusz 1 védőérték, 15 % életerőpont az azonos vagy nagyobb szintű egységnek, és plusz 1 kezdeményezés minden egységnek. |
| Pöröly        | 100000         | Kimondásától számított 8 körig plusz 1 támadóérték, plusz 1 védőérték az azonos vagy nagyobb szintű egységnek, és plusz 2 kezdeményezés minden egységnek. |
| Szakértelem    | 100000         | Kimondásától számított 48 körig országodban 25 %-kal nagyobb az adóbevétel és 10 %-kal magasabb a nyersanyagtermelés. |

# Ember

## Leírás
>  "...szabad akaratot és szabad lelket adott az embereknek, mely nem függ egyik isten hatalmától sem."

Az emberek talán az egyik legnagyobb létszámú, de biztosan a legváltozatosabb faj egész Saloníron. Anamúr ajándékát legalább annyiszor dicsőítik, mint ahányszor átkozzák az emberek, de más fajok is. Az emberek kiszámíthatatlanok. Évekig nyugalomban és békében élnek, míg egyszercsak föl nem bukkan egy hadvezér, aki véres háborúkban dúlja föl a környéket, majd a háború végével papjaik és lovagjaik, a volt ellenségeik sebesültjeinek gyógyításával foglalják el magukat.

Rövid életük minden percét igyekeznek kihasználni, és a legjobbat akarják elérni mindenben, bármennyire is csekély erre az idő. Ha emberek közt vagy, készülj föl mindenre, lehet, hogy életed legjobb, de lehet, hogy legrosszabb élményét éled majd át!

## Egységek

### Gyalogos
Az emberek társadalma az egyetlen, melyben – talán számuknál fogva – nem mindenki ért a harchoz. Itt a közönséges gyalogos is hosszú képzésen esik át, mielőtt csatába kerül. Persze ettől még nem lesz jobb harcos, csak fegyelmezettebb.

| GyP | T | V | ÉP | K |
| --- | --- | --- | --- | --- |
| 0 | 1 | 1 | 10 | 1 |

### Lovas
A lovas katona minden sereg egyik alappillére. Gyors, jól fegyverzett, könnyű páncélzatú lovasok csatákat dönthetnek el, ha a megfelelő helyen, és időben jelennek meg.

| GyP | T | V | ÉP | K |
| --- | --- | --- | --- | --- |
| 0 | 3 | 1 | 10 | 2 |

### Íjász
Az íjászok sortüze készíti elő a csatát. Az ellenfél nehezen tartja meg a formációt, a nyílvesszők fellege sötétíti el az eget, és záporozik a halál.

| GyP | T | V | ÉP | K |
| --- | --- | --- | --- | --- |
| 0 | 1 | 3 | 10 | 2 |

### Elit
Az elitek képzett veteránok, akik már sok csatát megjártak és túléltek. Tudják, hogy a csatában csak egymásra számíthatnak, és amíg a sorfaluk kitart, addig nem veszíthetnek.

| GyP | T | V | ÉP | K |
| --- | --- | --- | --- | --- |
| 0 | 2 | 4 | 15 | 1 |

### Katapult
Ki ne ismerné ezeket az ostromgépeket. Bár elsősorban várfalak ledöntésére használatosak, zárt formációban haladó ellenségre is halálosak lehetnek. Ha pedig elég sokat alkalmazol, akkor nincs az az ellenfél, aki zárótüzükön keresztültörne.

| GyP | T | V | ÉP | K |
| --- | --- | --- | --- | --- |
| 0 | 5 | 1 | 10 | 2 |

### Lovasíjász
A könnyű páncélzatú lovasíjászok nem közelharcra valóak. Ha az ellenfél nem elég gyors, folyamatosan zaklatják, egy-egy nyílzáport eresztenek meg rájuk majd elmenekülnek, így lassan kivéreztetve az ellent.

| GyP | T | V | ÉP | K |
| --- | --- | --- | --- | --- |
| 25000 | 4 | 2 | 20 | 2 |

### Légiós
A légiósok a fegyelmezettség mintaképei. Zárt formációban vonulnak a csatatérre, s amíg egy is él közülük, ellenfél nem tör át rajtuk. Pajzs- és lándzsafallal veszik magukat körbe, így várják az ellenfél rohamát.

| GyP | T | V | ÉP | K |
| --- | --- | --- | --- | --- |
| 25000 | 3 | 4 | 40 | 1 |

### Harcimágus
Az emberek mágusainak ugyan nincs annyi idejük a művészetük tökélyre fejlesztésére, mint az elfek bármely fajának, cserébe viszont rendkívüli találékonysággal bírnak. Nincs két harcimágus ugyanazzal a repertoárral, így szinte lehetetlen védekezni ellenük. Hisz tudnod kéne előre, hogy tűzgolyó, villámcsapás vagy valami egészen új ellen készülj. S ha netán el is találnád mi az, ami ellenfeled kedvence, biztos lehetsz benne tartogat még egy-két meglepetést a tarsolyában.

| GyP | T | V | ÉP | K |
| --- | --- | --- | --- | --- |
| 50000 | 7 | 4 | 35 | 3 |

### Lovag
A páncélozott lovagok fenséges látványt nyújtanak, amint csataménjeiken a harctérre lovagolnak. Még a föld is remeg alattuk, s kevés az ellenfél, amely nem szalad el, ha többmázsányi acélt és izmot lát maga felé vágtatni. E kevés pedig hamar a pallosok vagy a mének vasalt patái alatt végzi.

| GyP | T | V | ÉP | K |
| --- | --- | --- | --- | --- |
| 50000 | 7 | 6 | 60 | 2 |

### Griff
Az emberek hamar rájöttek, milyen jó dolog az elfek légi lovassága, s le is másolták az ötletet hamarjában. Erre a célra ők griffeket használnak, ezeket a félig sas félig oroszlán lényeket. Az egyetlen probléma, hogy a griffek (talán oroszlán őseik miatt) szeretik a lóhúst, s így egy tábornoknak vigyáznia kell nehogy égi lovassága megegye a földit.

| GyP | T | V | ÉP | K |
| --- | --- | --- | --- | --- |
| 100000 | 8 | 6 | 75 | 3 |

### Angyal
Bár a bölcsek véleménye megoszlik vajon hogyan is kellene nevezni ezeket a lényeket, az emberek többsége számára az angyal név teljesen megfelelő. Akárha a legendákból léptek volna elő ezek a mesés szárnyas emberszerű lények. Nem véletlen, hogy a töbség véleménye szerint Anamúr küldte őket az emberek megsegítésére. Villámokat szóró kardjaik mindenesetre igen hatásosak, Choor szolgái félik is őket.

| GyP | T | V | ÉP | K |
| --- | --- | --- | --- | --- |
| 100000 | 10 | 9 | 95 | 2 |

## Varázslatok

| Varázslat       | Szükséges GyP | Leírás                                                                                     |
|-----------------|----------------|-------------------------------------------------------------------------------------------|
| Kereskedés      | 25000          | Kimondásától számított 24 körig országodban 15 %-kal magasabb az adóbevétel és 15 %-kal magasabb a gabonatermelés. |
| Fal             | 25000          | Kimondásától számított 24 körig plusz 1 támadóérték az azonos vagy nagyobb szintű egységnek, és plusz 1 kezdeményezés minden egységnek. |
| Öntözés         | 50000          | Kimondásától számított 36 körig országodban 25 %-kal magasabb a gabonatermelés.         |
| Egyistenhit      | 50000          | Kimondásától számított 12 körig plusz 2 támadóérték az azonos vagy nagyobb szintű egységnek, és plusz 1 kezdeményezés minden egységnek. |
| Gyógyítás       | 100000         | Kimondásától számított 8 körig 25 %-kal magasabb az azonos vagy nagyobb szintű egység életereje. |
| Taktika         | 100000         | Kimondásától számított 8 körig plusz 2 támadóérték az azonos vagy nagyobb szintű egységnek, és plusz 2 kezdeményezés minden egységnek. |

# Élőholt

## Leírás
> "...sötét hatalmából ad nekik, vámpírokat és halálurakat hozva létre..."

Ezekről a lényekről csak egyet tudunk biztosan: gyűlölnek mindent és mindenkit. Gyűlölik az élőket, mert élnek, magukat, mert bedőltek Choornak, és szolgáikat, mert erre emlékeztetik őket. Őket is gyűlöli és féli mindenki. Choor hatalma szinte legyőzhetetlenné teszi őket, de mégsem nyerhetnek, lévén szükségük van az élőkre sötét létük fenntartásához. Ha valaha is eljutnak az Istenek városába, kérdéses, hogy ki ellen fordulnának: Anamúr vagy a teremtőjük, Choor ellen?

---

## Egységek

### Csontváz
A csontvázakat a csatában elhulott testekből készítik Choor élőhalott szolgái, így folyamatos az utánpótlás a csatában elpusztultak helyére. Fegyver nekik nem kell, lévén csontjaikat a mágia még keményebbé teszi, s csapásaik fájdalmát ők nem érzik, bármily kemény páncélzat is állja útjukat.

| GyP | T | V | ÉP | K |
| --- | --- | --- | --- | --- |
| 0 | 1 | 2 | 5 | 1 |

---

### Zombi
A zombik a "jobb állapotú" testekből készülnek. Ezek a förtelmek már fegyvert is kapnak, igaz a legegyszerűbbeket, de látványuk az, ami a legnagyobb pusztítást okozza. Hisz ki ne bátortalanodna el, ha egykori bajtársa jönne szembe vele ilyen formában? Ha a látvány nem dermeszt meg és mégis a közeledbe kerül egy, a hullaszag biztosan végez veled.

| GyP | T | V | ÉP | K |
| --- | --- | --- | --- | --- |
| 0 | 2 | 2 | 10 | 1 |

---

### Csontvázíjász
Valamely ismeretlen formula alapján az élőhalott mágusok a csontvázak egy részének felszerelést is adnak, s mágiájukkal tudást is a használatukhoz. A csontváz íjászok megfelelő szakértelemmel kezelik íjukat, így veszélyt jelentenek bárkire, s nekik sok félnivalójuk nincs az íjászoktól, lévén a nyílvessző elsuhan bordáik közt.

| GyP | T | V | ÉP | K |
| --- | --- | --- | --- | --- |
| 0 | 1 | 3 | 10 | 2 |

---

### Csontvázharcos
A csontvázharcosok már némi páncélzatot és fegyvereket kapnak, hogy a csatában uraikat védelmezzék. Az élőhalott urak nem bíznak másban, mint ezekben az értelem nélküli lényekben, hiszen náluk nem forog fenn az árulás kockázata.

| GyP | T | V | ÉP | K |
| --- | --- | --- | --- | --- |
| 0 | 3 | 4 | 15 | 1 |

---

### Csontváz Katapult
A Csontváz Katapult ugyanolyan, mint bármely normál katapult egy apró kivételtől eltekintve: hatalmas csontokból készül, és az élőhalott mágia tartja össze.

| GyP | T | V | ÉP | K |
| --- | --- | --- | --- | --- |
| 0 | 5 | 1 | 10 | 2 |

---

### Lidérc
A lidércek testetlen lények, akik fagyos érintésükkel kiszívják a test melegét áldozatukból. Gyűlölnek minden élőt, és csak gonoszságuk "élteti" őket sivár mindennapjaikban.

| GyP | T | V | ÉP | K |
| --- | --- | --- | --- | --- |
| 25000 | 5 | 2 | 15 | 3 |

---

### Temetőrém
A temetőrémek dögön élnek. Élő húst nem esznek, felfogásuk szerint minél régebbi egy tetem, annál ízletesebb. Általában a temetőkből ássák ki a hullákat (innen ered a nevük), de jobb híján a csatában elesett friss hullákból is szívesen fogyasztanak, ha már állt egy-két napot.

| GyP | T | V | ÉP | K |
| --- | --- | --- | --- | --- |
| 25000 | 4 | 3 | 25 | 2 |

---

### Sikító szellem
E rém hangja maga a halál. Sikításának hallatán az ember legborzasztóbb rémálmai kelnek életre, és míg az ember dermedten áll, a rém közben elpusztítja. A legnagyobb szerencse, hogy a sikítószellemek nem szeretik a tömeget, magányos ellenfelekre vadásznak, így amíg társaid közelében állsz, esélyed van a túlélésre.

| GyP | T | V | ÉP | K |
| --- | --- | --- | --- | --- |
| 50000 | 7 | 4 | 35 | 3 |

---

### Vámpír
A vámpírok a legendák szörnyei. Élő emberek vérével táplálkoznak, és pusztán tekintetükkel képesek uralmuk alá vonni a gyenge akaratúakat. Kegyetlenek, pusztán a gyilkolás öröméért is elpusztítanak bárkit, aki az útjukba kerül.

| GyP | T | V | ÉP | K |
| --- | --- | --- | --- | --- |
| 50000 | 6 | 7 | 50 | 2 |

---

### Halálúr
A halálurak egykor nagyhatalmú mágusok voltak, de Choor szavai megfertőzték lelküket, és az örökkévalóságot választották a halál helyett, nem törődve annak árával. Mágiájukat az évszázadok alatt tovább fejlesztették, és ma már a leghatalmasabbak az egész világon.

| GyP | T | V | ÉP | K |
| --- | --- | --- | --- | --- |
| 100000 | 7 | 9 | 85 | 2 |

---

### Szellemsárkány
A legnagyobb halálurak képesek sárkányokból is élőholtakat csinálni. Ezek a szellemsárkányok talán nem olyan kecsesek, mint életükben, cserébe azonban sokkal kitartóbbak és nehezebben pusztíthatóak el. Hogy a sárkányok önként választják-e a rituálét, vagy valamilyen gonosz mágiával veszik őket rá, azt homály fedi.

| GyP | T | V | ÉP | K |
| --- | --- | --- | --- | --- |
| 100000 | 8 | 10 | 110 | 1 |

---

## Varázslatok

| Varázslat         | Szükséges GyP | Leírás                                                                                     |
|-------------------|----------------|-------------------------------------------------------------------------------------------|
| Csontkemény       | 25000          | Kimondásától számított 24 körig plusz 2 védőérték minden azonos vagy nagyobb szintű egységnek. |
| Holtadó           | 25000          | Kimondásától számított 24 körig országodban 10 %-kal nagyobb az adóbevétel.             |
| Szellemjárás      | 50000          | Kimondásától számított 12 körig plusz 1 támadóérték, plusz 1 védőérték az azonos vagy nagyobb szintű egységnek, és plusz 1 kezdeményezés minden egységnek. |
| Temető            | 50000          | Kimondásától számított 12 körig plusz 1 védőérték és 10 % életerőpont minden azonos vagy nagyobb szintű egységnek. |
| Holtak teremtése  | 100000         | Kimondásától számított 8 körig a célországban az azonos vagy nagyobb szintű egység 20 %-kal kevesebb életerőponttal rendelkezik. |
| Paralízis         | 100000         | Kimondásától számított 8 körig plusz 1 támadóérték, plusz 2 védőérték az azonos vagy nagyobb szintű egységnek és plusz 2 kezdeményezés minden egységnek. |

# Sötételf

## Leírás
> "De Choor, Ki Maga A Káosz, elcsábította az elfek büszke ifjait, isteni hatalmat ígérve nekik."

A sötételfek népe az elfektől származik, s emiatt igen hasonlítanak rájuk. Fizikálisan nem túl erősek, de hatalmas mágia fölött uralkodnak. A sötételfeket a hatalmovágyuk vezette a sötét ösvényre, és ez a tulajdonságuk azóta is megmaradt. A sötételfek mindent maguknak akarnak megszerezni, bármi áron. Ami nem megy erővel, azt megszerzik mágiával vagy csellel. Ravaszak, gyorsak és kegyetlenek, nem kímélnek senkit és semmit, ha céljuk elérésében akadályozzák őket. Ritka az a teremtmény, aki keresztezte már egy sötételf útját és még mindig Salonír földjét tapodja.

A sötételfek a legügyesebb nép mindközött. Mágiájuk a rontásra és seregeik képességeire hat. Igazi harcos nép, de ne számíts békés pillanatokra!

---

## Egységek

### Kobold
A koboldok a sötételfek rabszolgái. Hordákban terelik maguk előtt a csatába, hogy felfogják az ellenség első csapását. Pajzs, páncél felesleges nekik, s a legprimitívebb fegyverek is megteszik, csak az számít, hogy minél többen legyenek.

| GyP | T | V | ÉP | K |
| --- | --- | --- | --- | --- |
| 0 | 1 | 1 | 5 | 1 |

---

### Póklovas
A sötételfek hátasnak nem közönséges lovakat használnak, hanem speciálisan erre tenyészetett óriáspókokat. A pókok a szűkebb hasadékokba is beférnek, s akár a plafonon is képesek biztonsággal szállítani utasokat.

| GyP | T | V | ÉP | K |
| --- | --- | --- | --- | --- |
| 0 | 3 | 1 | 10 | 2 |

---

### Sötételf íjász
A sötételfek - akárcsak felszíni rokonaik - az íjászatban jeleskednek leginkább. A legfőbb különbség, hogy jobban kedvelik a szűk helyeket és használható számszeríjakat, valamint, hogy az erdő helyett a barlangok mélyén érzik jól magukat.

| GyP | T | V | ÉP | K |
| --- | --- | --- | --- | --- |
| 0 | 1 | 3 | 10 | 2 |

---

### Harcmester
Egy sötételf harcmester mindent tud a harcról és a fegyverekről, mindent, amit tudni érdemes. Más célja nincs, minthogy tökéletesítse harci képességeit, s ezt legjobban a harctéren teheti meg. Bármely fegyvert is fogja a kezében, biztos lehetsz benne, hogy tökéletesen tudja használni, úgyhogy jobb, ha más ellenfelet keresel.

| GyP | T | V | ÉP | K |
| --- | --- | --- | --- | --- |
| 0 | 2 | 4 | 15 | 1 |

---

### Romboló
A rombolókat elsősorban a járatok fúrására használják, de kiválóan alkalmasak az ellenséges csapatok szétzilálására is. Szemből a fém fúrófej megvédi a kezelőket, a probléma ott kezdődik, ha áttört az ellenségen, de közben életben hagyott ellenfeleket.

| GyP | T | V | ÉP | K |
| --- | --- | --- | --- | --- |
| 0 | 5 | 1 | 10 | 2 |

---

### Óriáspók
A sötételfek által tenyésztett pókok legnagyobbikát a kobold rabszolgák terelik harcba. Ezek a rendkívül mérgező, majd 2 méteres pókok legalább akkora kárt okoznak hajcsáraik, mint az ellenséges katonák között, de hát erre valók a koboldok. Vagy nem?

| GyP | T | V | ÉP | K |
| --- | --- | --- | --- | --- |
| 25000 | 4 | 4 | 25 | 1 |

---

### Kampósrém
A kampósrémek a barlangok legveszélyesebb ragadozói. Lesben állnak a párkányokon, vagy akár mennyezeten, prédára várva, és ha egy elég közel kerül, hatalmas rákszerű kampós-ollóikkal megragadják, és szétszaggatják azt. Nem tudni a sötételfek miként irányítják őket, valószínűleg valamilyen titkos mágiával.

| GyP | T | V | ÉP | K |
| --- | --- | --- | --- | --- |
| 25000 | 5 | 2 | 25 | 3 |

---

### Démon
A sötételf mágusok nem szívesen vesznek részt csatában, annál jobban féltik bőrüket. Ehelyett biztonságos távolból démonokat idéznek meg, és nagyhatalmú mágiával kötik evilághoz őket. A mágusok jól tudják nehéz ezeket a lényeket féken tartani, így hát egyből a csaták közepébe irányítják őket. A démonok pedig örömmel engednek vele született vérszomjuknak.

| GyP | T | V | ÉP | K |
| --- | --- | --- | --- | --- |
| 50000 | 6 | 5 | 50 | 2 |

---

### Baziliszkusz
A baziliszkuszokról egy dolgot kell tudni: kerüld el őket! E szörny egyetlen pillantásával képes kővé dermeszteni áldozatát. Habár lassú és védtelen, ezen képessége életveszélyessé teszi.

| GyP | T | V | ÉP | K |
| --- | --- | --- | --- | --- |
| 50000 | 7 | 4 | 60 | 1 |

---

### Agyszívó
Az agyszívók mutáns lények, mások agyvelejével táplálkoznak. Innen ered a nevük. Sötételfek oldalán, mint szövetségesek harcolnak, speciális mágiájukkal elkábítják ellenfeleiket, majd kiszippantják agyukat.

| GyP | T | V | ÉP | K |
| --- | --- | --- | --- | --- |
| 100000 | 10 | 9 | 55 | 3 |

---

### Éjsárkány
Az éjsárkány maga a tömény iszonyat. Ha elegendő kincset ajánlanak fel neki, hajlandó kimozdulni barlangja mélyéből, és karmait, agyarait valamint dermesztő leheletét a sötételfek szolgálatába állítani. De elég egy rossz szó, s az úrból eleség lesz.

| GyP | T | V | ÉP | K |
| --- | --- | --- | --- | --- |
| 100000 | 10 | 10 | 100 | 2 |

---

## Varázslatok

| Varázslat         | Szükséges GyP | Leírás                                                                                     |
|-------------------|----------------|-------------------------------------------------------------------------------------------|
| Betegség         | 25000          | Kimondásától számított 24 körig a célország gabonatermelése 10 %-kal alacsonyabb.      |
| Sötétséggömb      | 25000          | Kimondásától számított 24 körig plusz 1 támadóérték az azonos vagy nagyobb szintű egységnek, és plusz 1 kezdeményezés minden egységnek. |
| Született mágus   | 50000          | Kimondásától számított 36 körig a célországban 50 %-kal hamarabb befejezik az építéseket és a képzéseket. |
| Káosz ereje       | 50000          | Kimondásától számított 12 körig 20 %-kal magasabb az azonos vagy nagyobb szintű egység életereje. |
| Láthatatlanság    | 100000         | Kimondásától számított 8 körig plusz 1 támadóérték, plusz 1 védőérték az azonos vagy nagyobb szintű egységnek, és plusz 2 kezdeményezés minden egységnek. |
| Vasmarok         | 100000         | Kimondásától számított 48 körig adóbevételed és gabonatermelésed 25 %-kal magasabb.      |

# Ork

## Leírás
>   "...és haragjából születtek meg az orkok, erősnek, harciasnak, vérszomjasnak..."

Az orkok egy törvényt ismernek: Ölj vagy téged ölnek. Ezek a hatalmas termetű lények semmi máshoz nem értenek jobban, mint a vérontáshoz, s tán egész Saloníron nem akadnak náluk vadabb harcosok. Az ork gyermekek már kiskorukban megtanulják a törvényt, s csak a legerősebbek érik meg a felnőttkort. Az orkok hihetetlenül szaporák, és hatalmas hordákban özönlik el a csatatereket, csupán a folytonos háborúk miatt nem szorították ki a többi fajt a világról.

Az orkok nem túl okosak, de rendkívül szívósak. Nem bíznak túlságosan a mágiában, csak csatabárdjuk élében, de hatalmas tudású sámánjaiktól rettegnek, hogy ne hozzák rájuk Choor haragját.

Nem képesek sokáig egy helyben maradni, amint felélik egy területen az ehető dolgokat, újabb háborúban új területeket hódítanak meg, ezáltal szinte folyamatos mozgásban vannak. Ha sorsod orkok közé vezetne, tudd, hogy csak addig maradsz életben, amíg elég erősnek látszol. Ha már nem félnek tőled, akkor csupán idő kérdése, mikor végzed.

---

## Egységek

### Goblin
A goblinok leginkább sokaságukról és gyávaságukról híresek. Ha nincsenek legalább 3-szoros túlerőben, azonnal elfutnak. Mondjuk szánalmas fegyvereiket, és fapajzsukat nézve ez érthető is.

| GyP | T | V | ÉP | K |
| --- | --- | --- | --- | --- |
| 0 | 1 | 1 | 10 | 1 |

---

### Ork íjász
Az ork íjászok nem épp célzó tehetségükről híresek, de ezt ellensúlyozzák azzal, hogy embermagas íjakat, és ujjnyi vastag nyílvesszőket használnak. Ha egy ilyen vessző eltalál, jobb, ha komoly páncél van rajtad.

| GyP | T | V | ÉP | K |
| --- | --- | --- | --- | --- |
| 0 | 1 | 3 | 10 | 2 |

---

### Farkaslovas
Az orkoknál, a lovak elsősorban a csemege pozícióját töltik be. Így hátasnak mást kell alkalmazniuk. A hegyvidék szürke farkasaival kiválóan megértik egymást. Bár néha problémát okoz, hogy a "lovak" harc közben étkeznek.

| GyP | T | V | ÉP | K |
| --- | --- | --- | --- | --- |
| 0 | 3 | 1 | 10 | 2 |

---

### Hobgoblin
A hobgoblinok a goblinok nagytermetű testvérei, s méretükkel bátorságuk is megnőtt. Láncos buzogányaikat lóbálva rontanak a csatába, és elsöprő erejű csapásokkal teremtenek helyet maguknak.

| GyP | T | V | ÉP | K |
| --- | --- | --- | --- | --- |
| 0 | 3 | 4 | 15 | 1 |

---

### Kővető
Az ork kővető ugyanazt az elvet követi, mint az íjászok: Ha elég nagy a lövedék, nem fontos a pontosság. Embernyi méretű sziklákat lőnek ki vele, s ha valaki oly szerencsétlen, hogy pont ráesik, akkor a sír és a fejfa is kész.

| GyP | T | V | ÉP | K |
| --- | --- | --- | --- | --- |
| 0 | 5 | 1 | 10 | 2 |

---

### Troll
A trollokat egyetlen dolog érdekli: a hasuk. Mivel elveik szerint, ami mozog, ehető, a csatákat svédasztalnak tekintik. Kiválasztják a legjobbnak tűnő falatokat, és éles karmaikkal darabokra tépik azt.

| GyP | T | V | ÉP | K |
| --- | --- | --- | --- | --- |
| 25000 | 6 | 4 | 25 | 1 |

---

### Vérfarkas
A vérfarkasok olyan lények, amelyek képesek emberi alakjukon kívül, farkas formát is felvenni. Farkas formában agyaraikkal és karmaikkal tépik szét áldozatukat, és ráadásul olyan gyorsan gyógyulnak, hogy a kisebb sebeket észre sem veszik.

| GyP | T | V | ÉP | K |
| --- | --- | --- | --- | --- |
| 25000 | 4 | 5 | 30 | 2 |

---

### Harcisas
Harci sasokat az orkok régóta nevelnek. Ezek a madarak, gazdáik parancsára rikoltva vetik magukat a csatába, és karmaikkal, csőrükkel a legkeményebb páncélt is képesek átvágni.

| GyP | T | V | ÉP | K |
| --- | --- | --- | --- | --- |
| 50000 | 8 | 5 | 45 | 3 |

---

### Ogre
Az ogrék az óriások kisöccsei. A megtermett embernél 2 fejjel magasabb ogrék általában emberderéknyi bunkókkal osztanak méretes ütlegeket a szemben állóknak.

| GyP | T | V | ÉP | K |
| --- | --- | --- | --- | --- |
| 50000 | 7 | 6 | 50 | 1 |

---

### Óriás
Az óriások - mily meglepő - óriásiak. Akár 7 méter körüli magasságuk önmagában is impozáns látvány, s a félmázsás szikladarabok, amikkel dobálózni szoktak, tovább javítja az összképet. Ráadásul nehéz nekik komoly sebet okozni, lévén, ahhoz a térdükön felül kellene érni.

| GyP | T | V | ÉP | K |
| --- | --- | --- | --- | --- |
| 100000 | 8 | 6 | 100 | 2 |

---

### Óriássas
Az óriássasok a hegyek legnagyobb madarai. Szívesen követik az ork hordákat, tudván, hogy a környékükön mindig akad bőséggel eleség. Az orkok pedig szívesen csatáznak, különben belőlük lesz az eleség. Egyfajta szimbiózis ez is.

| GyP | T | V | ÉP | K |
| --- | --- | --- | --- | --- |
| 100000 | 10 | 7 | 75 | 3 |

---

## Varázslatok

| Varázslat     | Szükséges GyP | Leírás                                                                                     |
|---------------|----------------|-------------------------------------------------------------------------------------------|
| Vérszomj      | 25000          | Kimondásától számított 24 körig plusz 2 támadóérték az azonos vagy nagyobb szintű egységnek, és plusz 1 kezdeményezés minden egységnek. |
| Rablás         | 25000          | Kimondásától számított 24 körig 50 %-kal nagyobb az esélyed a lebukás nélküli rablásokra. |
| Tábortűz      | 50000          | Kimondásától számított 12 körig plusz 1 támadóérték, plusz 1 védőérték az azonos vagy nagyobb szintű egységnek, és plusz 1 kezdeményezés minden egységnek. |
| Sáskajárás    | 50000          | Kimondásától számított 36 körig a célországban 15 %-kal kisebb a gabonatermelés. |
| Tömeg ereje    | 100000         | Kimondásától számított 8 körig plusz 3 támadóérték az azonos vagy nagyobb szintű egységnek, és plusz 1 kezdeményezés minden egységnek. |
| Félelem        | 100000         | Kimondásától számított 8 körig a célországban plusz 2 támadóérték és plusz 2 védőérték minden azonos vagy nagyobb szintű egységnek. |
