# Szabályok
## AZ ALAPOK

A **Stratega** egy fantasy világban játszódó építkezős/fejlesztős háborús stratégiai játék. Lényege, hogy kezdő országod stabil gazdaságát megteremtve, dinamikusan fejlődve mielőbb képes legyél eljutni alapszintű országoddal a magasabb szintekre, és mindeközben megszerezd és a fordulók alkalmával legtovább birtokold valamely varázstárgyát. Ennek érdekében országodban meg kell teremtened a gazdasági hátteret, seregeket kell képezned és varázstekercseket készítened, hogy felkészült legyél az ellenséges támadókkal szemben és, hogy jó hadvezérhez méltóan meghódíthass más birodalmakat.

Országod fejlődése során a csatákban **Győzelmi pontokat (GyP)** kaphatsz. Ha a kiírásban szereplő GyP értékeket (szintek) országoddal eléred, akkor új egységek és új varázslatok állnak majd rendelkezésedre. Így a játék során a fejlődés adta újdonságok kihasználásával még sikeresebb lehetsz.

Ha a játék során országodat a támadók gazdaságilag tönkretették és nem tudsz már talpra állni, a beállítások oldalon az **Újrakezd** gombot megnyomva újrakezdheted a játékot.

---

## Fontos tudni

A **Stratega**-ban az idő múlása, az események megtörténése, körökhöz van kötve (**Turn Based Game**), egy-egy kör kb. 20 percenként telik le.  
A játék évente 3 darab 4 hónapos fordulóból áll. Az elsőt januárban, a másodikat májusban, a harmadikat szeptemberben indítjuk.

A játék üzemeltetője fenntartja a jogot, hogy bármely országot előzetes figyelmeztetés vagy indoklás nélkül töröljön.

### A játékból való kizárás okai:

- A játékszabályok durva, vagy sorozatos be nem tartása  
- Több ország irányítása (**azonnali kizárás!***)  
- [Netikett](https://hu.wikipedia.org/wiki/Netikett) be nem tartása, primitív, másokat sértő stílus  

---

## A játék egyszerű ismertetése

Országod meghatározott területtel és részben beépítetten, előre felépített épületekkel veheted át a regisztráció után. Induláskor önellátó, de seregekkel és varázslatokkal nem rendelkezel.  

Regisztrálás után azonnal nekiállhatsz országod fejlesztéséhez: átépítheted épületeid, megkezdheted az egységek kiképzését, vagy varázstekercseket készíthetsz. A játék megkezdése utáni **100. körig országod védett a támadásokkal szemben**.  

Megtámadhatsz másokat földjükért, nyersanyagaikért, aranyukért vagy a náluk lévő varázstárgyért, rabolhatsz, vagy megtorlásként lerombolhatod az ellenség épületeit. Az egymás elleni háborúkban **GyP pontokat** szerzel, ami az előrejutás alapja. A megfelelő GyP szám elérésekor új egységek képzésére és új varázslatok készítésére lesz lehetőséged.

### Védelem

A stratégiai játék része a védelem, amit a beállítások oldalon aktiválhatsz. Az általad meghatározott ideig országod védett a támadásokkal szemben, de a védelem **GyP levonással jár**!  

> Figyelem: A védelem aktiválása előtt feléd elküldött seregek nem fordulnak vissza, ellenük védekezned kell!

---

## Regisztráció

A **Stratega** játékban való részvétel ingyenes, de a világába való belépéshez regisztrálnod kell [itt](https://stratega.hu/register.html).  

Regisztrálás során a játékosok:

- Beazonosíthatóvá válnak  
- Elfogadják az általános és játékszabályokat  
- Elfogadják, hogy a játék szponzorai bónuszokat és marketinganyagot küldhessenek a játék saját levelezőrendszerében (Futár) vagy e-mailben  

### Fontos tudnod

Regisztráláskor néhány személyes adatot is meg kell adnod a csalók kiszűrésére. Adatvédelmi szempontból a legmagasabb szintű titkosítás biztosítja az adataid védelmét, majd az adatokat offline adatbázisban tároljuk.

---

## A játék célja

Ha országod regisztrációjakor minden szükséges adatot megadtál, teljesítményedet az alábbiak szerint mérheted:  

### Hírnévtábla

A fordulón belül az egyes szinteket leghamarabb teljesítő országok kerülhetnek fel a listára.  

#### Rangok:

- **Őrzők:** azon uralkodók, akik a kiemelt varázstárgyakat a legtovább birtokolják  

> Ha bónuszjogosultságról lemondasz, a játékban részt vehetsz, de bónuszokhoz nem férsz hozzá. Ezt az első 240 kör letelte előtt módosíthatod.

### Napi bónuszok

Országod termelése mellett naponta különféle bónuszokhoz juthatsz a játék bónusz linkjére kattintva. A cikket el kell olvasnod és a végén található 3 kérdésre helyesen válaszolni.

---

## A játékban való részvétel feltételei

- Számítógép internetkapcsolattal  
- MS Explorer 5.5 vagy újabb böngésző (más fejlettebb böngészők is megfelelnek)  
- Regisztráció azonosítás  
- Bónuszjogosultsághoz teljes regisztráció a kérdőív kitöltésével  
- A játékszabályok elfogadása és betartása  

---

## Figyelem!

A **Stratega** nyereményjátékra vonatkozó információk tájékoztató jellegűek. Esetleges változások előtt a regisztrált játékosokat e-mailben értesítjük.  

> *Több ország irányítása az is, ha egy ember bármilyen indokkal több országba belép, vagy segít a napi bónuszhoz jutásban.*
